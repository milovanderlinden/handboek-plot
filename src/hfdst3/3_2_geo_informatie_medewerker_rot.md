## 3.2 Functieprofiel van de GeoInformatie medewerker ROT

*(Tevens regie voerende GeoInformatie medewerker)*

### Titel functie

GeoInformatie medewerker ROT[^7]

### Doelgroep
Functionarissen die zorgdragen dat uit alle beschikbare geo-informatie de relevante geo-informatie toegankelijk en helder wordt ontsloten t.b.v. de IM ROT en het operationeel besluitvormingsproces

### Vereist beginniveau
- Beschikt over de volgende competenties:
  - informatie verwerven en verwerken;
  - informatie interpreteren;
  - afstemmen met en adviseren aan IM ROT;
  - regie voeren over de geo-informatie voorziening;
- Heeft kennis en inzicht in de rampbestrijdingsorganisatie;
- Is in staat om multidisciplinair te denken en te handelen;
- Beschikt over de basiskennis op het gebied van geo;
- Beschikt over voldoende geografische vaardigheden;
- Is vaardig met geografische ICT-toepassingen en beschikt over kennis en/of affiniteit
met geografische informatie in geautomatiseerde systemen;
- Is niet kleurenblind;
- Houdt kennis op peil door deelname aan oefeningen, bijscholing en trainingen;
- Is beschikbaar en reageert conform de regionale afspraken bij alarmering;
- Basisscholing Crisisbeheersing (e-learning module of cursus BCR).

### Context

De GeoInformatie medewerker ROT is lid van de Sectie informatievoorziening van het ROT. Hij draagt zorg voor het proces van geo-informatievoorziening en -verwerking. Hij draagt met geo-informatie bij (binnen de context van het ROT) aan het totaalbeeld door er voor te zorgen dat essentiële geo-informatie op de juiste tijd in de juiste kwaliteit en vorm verzameld, veredeld, gedeeld en ontsloten wordt en draagt op deze wijze bij aan effectieve besluitvorming.

### Positionering

- De GeoInformatie medewerker ROT ontvangt leiding en legt verantwoording af aan de IM ROT;
- Acteert op hetzelfde niveau als de overige ROT leden;
- De GeoInformatie medewerker ROT is verantwoordelijk voor de uitvoering van het geo-informatie proces;
- De GeoInformatie medewerker ROT stemt de samenwerking af met:
  - de IM van het ROT;
  - de Meldkamer;
  - andere relevante organisaties en betrokkenen (bijv. Actie centra,    Rijkswaterstaat, ProRail);
  - de GeoInformatie medewerker CoPI.

### Werkpatroon

Het werkpatroon geeft een beeld van de werkzaamheden die de GeoInformatie medewerker ROT uitvoert. De werkzaamheden kennen geen vaststaand opvolgend patroon maar kunnen door elkaar en continu opnieuw plaatsvinden.

1. Geo-informatie verwerven en verwerken (verzamelen en ordenen).
2. Geo-informatie interpreteren (beoordelen en samenvatten).
3. Geo-informatie verstrekken (ontsluiten en delen).
4. Afstemmen met en adviseren aan IM ROT.

### Kerntaken

De essentiële werkzaamheden van de GeoInformatie medewerker ROT kunnen worden samengevat in de volgende kerntaak:

> Zorgdragen dat uit alle beschikbare geo-informatie de relevante geo-informatie toegankelijk en helder wordt ontsloten.

> Regie voeren over de geo-informatievoorziening.

### Competenties (incl. gedragsindicatoren)

Voor een goede uitvoering van de taken zijn onderstaande competenties met
bijbehorende gedragsindicatoren van belang.

#### Competentie 1: Informatie verwerven en verwerken

De GeoInformatie medewerker ROT is in staat om op adequate wijze de benodigde
informatie ten behoeve van het totaalbeeld te verwerven en te verwerken.

**Gedragsindicatoren**

1. Bepaalt voorafgaand aan overleg welke geo-informatie benodigd is voor de beeldvormingsfase.
2. Vertaalt de informatiebehoeften naar de benodigde geo-informatie: denkt vooruit en stelt gerichte vragen.
3. Vertaalt de benodigde geo-informatie naar concrete geo-informatie producten en bewaakt dat de gevraagde geo-informatie overeenstemt met de doelstellingen.
4. Selecteert, combineert, ordent, produceert en vertaalt ongestructureerde geo-informatie naar een samenhangend en bruikbaar beeld.
5. Bewaakt de validiteit en betrouwbaarheid van geo-informatie.

#### Competentie 2: Informatie interpreteren

De GeoInformatie medewerker ROT is in staat om op adequate wijze de benodigde geo-informatie ten behoeve van het totaalbeeld te interpreteren.

**Gedragsindicatoren**
1. Interpreteert relevante geo-informatie snel en grondig.
2. Scheidt hoofd- en bijzaken efficiënt.

#### Competentie 3: Informatie verstrekken

De GeoInformatie medewerker ROT is in staat om op adequate wijze de benodigde geo-informatie ten behoeve van het totaalbeeld te ontsluiten en te delen.

**Gedragsindicatoren**
1. Stelt helder en beknopt een geografisch beeld samen.
2. Heeft inzicht in de informatiebehoefte van verschillende partners.

#### Competentie 4: Afstemmen met en adviseren aan IM CoPI

De GeoInformatie medewerker ROT is in staat om op adequate wijze af te stemmen met en te adviseren aan IM ROT.

**Gedragsindicatoren**
1. Gebruikt relevante netwerken ten behoeve van de geo-informatie voorziening en onderhoudt deze op functionele wijze.
2. Demonstreert kennis van en inzicht in de mogelijkheden en bevoegdheden van de informatieverantwoordelijke van de meldkamer, de actiecentra, CoPI, ROT, GBT/RBT en andere relevante organisaties en betrokkenen.
3. Toont intern en extern (politiek-bestuurlijke)sensitiviteit, handelt met diplomatie en draagt bij aan een goede sfeer.
4. Neemt actief deel aan vergaderingen en evaluaties, maakt duidelijke afspraken en komt deze na.
5. Bewaakt ook tijdens vergaderingen de beschikbare geo-informatie en stemt af met IM ROT indien er wijzigingen zijn die mogelijk effect hebben.
6. Stelt zich positief kritisch op ten aanzien van het functioneren van hemzelf en het team, geeft constructieve feedback en brengt verbetervoorstellen in.
7. Toont stressbestendigheid, blijft ook onder druk de gewenste prestaties leveren.
8. Demonstreert flexibiliteit, schakelt gemakkelijk tussen verschillende werkzaamheden.
9. Kent eigen kwaliteiten en valkuilen, houdt rekening met de invloed daarvan op anderen.

#### Competentie 5: Regie voeren over de geo-informatievoorziening

De GeoInformatie medewerker ROT is in staat om op adequate wijze af te stemmen met de GeoInformatie medewerker CoPI en Meldkamer met als resultaat een samenhangend, consistent en overzichtelijk geo-informatie beeld.

**Gedragsindicatoren**
1. Gebruikt kennis van en inzicht in de mogelijkheden en bevoegdheden van de geo-informatie verantwoordelijke van de meldkamer, het CoPI en andere relevante organisaties en betrokkenen ten behoeve van regievoering over het geo-informatie beeld.

-----
[^7]: Opleidingskader GeoInformatie medewerker ROT 2015.07.
