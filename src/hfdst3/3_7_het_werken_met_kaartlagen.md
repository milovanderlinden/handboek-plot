## 3.7 Het werken met kaartlagen

Door informatie te labelen aan vast gedefinieerde thematische lagen, ontstaat er
gelaagdheid in de aangeboden informatie. Filtering van deze informatie maakt het mogelijk
om thematisch te ordenen. Dit betekent dat het geografisch beeld beheerd kan worden door
informatie te tonen of juist niet te tonen.

Het gebruik van thematische lagen geeft de mogelijkheid om:
- gegevens te koppelen aan een functie;
- te koppelen aan een bronhouder en daarmee het onderhoud organiseren;
- te zoeken en filteren;
- verschillende beelden te generen op proces, monodisciplinair en multidisciplinair niveau;
- informatieproducten van rampenbestrijdingsproces te definiëren en koppelen aan een laag;
- biedt een mogelijkheid in de toekomst informatie te delen met andere GIS systemen;
- processen zijn herkenbaar voor afnemers.

Het referentiekader Regionaal Crisisplan heeft voor de partijen werkzaam in de rampen- en
crisisbestrijding processen vast gedefinieerd. Uitkomst van deze processen zijn
informatieproducten die geografisch getoond kunnen worden. Door informatieproducten te
voorzien van een label, kan deze worden gekoppeld aan een informatielaag in het plot.

Middels het werken van de gelijknamige benamingen in LCMS-tekst kan de gebruiker
eenvoudig geografische informatie ophalen uit de viewer. Door het selecteren van te tonen
lagen wordt zelf het relevante geografisch beeld opgesteld. De bediener van de viewer dient
dan ook te weten dat deze zelfverantwoordelijk is voor het getoonde beeld alsmede de
ingestelde filtering van informatie.

De hoofdstructuur kan gezien worden als de tabbladen in LCMS-tekst. Onder deze
tabbladen bevind zich de thematische structuur gebaseerd op de processen uit de
hoofdstructuur.

Op basis hiervan ontstaan diverse rollen voor de geo-informatie medewerker, wetende:
- monodisciplinaire geo-informatie medewerker;
- multidisciplinair geo-informatie medewerker;
- regievoerend geo-informatie medewerker.

### Monodisciplinaire geo-informatie medewerker
Binnen deze rol publiceert de geo-informatie medewerker geografische informatie die past
bij het proces op de daarvoor bestemde kaartlaag.

### Multidisciplinaire geo-informatie medewerker
De geo-informatie medewerker clustert informatie op basis van de behoefte van leiding en
coördinatie. Hieruit ontstaat een multidisciplinair geografisch beeld. Het getoonde beeld
bevat dan ook niet alle beschikbare informatie en bevat slechte een overzichtelijk beeld
zonder monodisciplinaire details. Naast het clusteren van informatie draagt de
multidisciplinaire geo-informatie medewerker ook zorg voor het toevoegen van informatie in
het multidisciplinaire beeld.


### Regievoerend geo-informatie medewerker
Het multidisciplinaire grafisch beeld wordt opgesteld door de regievoerend geo-informatie
medewerker. Dit beeld bevat informatie uit monodisciplinaire lagen en objecten.

De rol van de multidisciplinaire geo-informatie medewerker is tweeledig, enerzijds is de geo-
informatie medewerker invoerder van informatie en anderzijds is de geo-informatie
medewerker analist.

Door middel van autorisatiebeheer kan de toegang tot de lagen worden opgelost. Een
monodisciplinaire geo-informatie medewerker kan alleen plotten op een eigen toegewezen
laag. Een multidisciplinaire geo-informatie medewerker daarentegen mag plotten op alle
lagen en kan daardoor gezien worden als regievoerend geo-informatie medewerker.