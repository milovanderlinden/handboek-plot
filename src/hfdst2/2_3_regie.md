## 2.3 Regie{.secondary}

### Hoe vullen we de regie over het beeld in?{.secondary}
Er is gekozen om de kaartlagen aan te laten sluiten bij de thema’s die van toepassing zijn bij de verschillende multidisciplinaire gremia. Het voordeel van vooraf gedefinieerde thema’s is: **uniformiteit** tussen regio’s en een landelijke werkwijze. Echter kan er bij ieder incident
specifieke thema’s voorkomen die niet in figuur drie staan genoemd. Het werken met thema’s is op hoofdlijnen generiek, maar blijft maatwerk.

De proces-kaartlagen bevatten mono-informatie. Per coördinatieniveau is ook een multidisciplinaire kaartlaag beschikbaar. In deze kaartlaag wordt multidisciplinaire informatie gedeeld die afkomstig is vanuit de mono-lagen en die wordt aangevuld met specifieke multidisciplinaire informatie. Deze werkwijze is analoog aan de werkwijze die gehanteerd
wordt bij **LCMS tekst**. Daarnaast is er een prognose-kaartlaag per coördinatieniveau, die beheerd wordt door de multi geo-informatie medewerker van het betreffende niveau.

### Hoe hangt deze regie samen met de regie over het tekstbeeld?{.secondary}
De geo-informatie medewerker (mono of multi) dient zelf actief op zoek te gaan naar informatie in LCMS-tekst. Daarbij ondersteunt de geo-informatie medewerker met het weergeven van geografische informatie waarmee de kolommen zelf hun eigen informatieproducten kunnen opstellen. Het resultaat van deze producten zullen uiteindelijk ook geo-componenten bevatten die getoond worden in LCMS-Plot. Dit betekent dat er ook
een wisselwerking ontstaat tussen het getoonde beeld en LCMS-tekst.
Een belangrijk onderdeel hiervan is de koppeling te maken tussen de tekst en de invoer van achtergrondinformatie bij symbolen/vlakken. Bijvoorbeeld wanneer een incident locatie wordt ingevoerd, zonder daarbij het adres te vermelden in de achtergrondinformatie, die juist wel is weergegeven in LCMS-tekst. De geo-informatie medewerker heeft hierbij een belangrijke
**brugfunctie** tussen tekst en geo.

### Rollen binnen de geo-informatie{.secondary}
De geo-informatie medewerker rollen wordt uitgevoegd door functionarissen die daarvoor opgeleid en voldoende getraind zijn. De competenties van de geo-informatie medewerker zijn afhankelijk van de rol die deze heeft in de verdeling en veredeling van deze rollen. In hoofdstuk 1.7 zijn de 3 rollen benoemd:

1. Monodisciplinaire geo-informatie medewerker.
2. Multidisciplinair geo-informatie medewerker.
3. Regievoerend geo-informatie medewerker.

Deze functies kunnen door één of meerdere personen als onderdeel van verschillende crisisteams worden ingevuld. De wijze waarop deze invulling plaatsvindt, is afhankelijk van de inrichting van de crisisorganisatie van de betreffende veiligheidsregio of crisispartner. Een regievoerend geo-informatie medewerker, gelet op de koppeling aan de regievoerend
Informatiemanager wordt beschouwd als onderdeel van de sectie informatiemanagement van het ROT. Dat neemt niet weg dat deze ook in een lagere opschaling dan GRIP 2 actief kan zijn.

Het toebedelen van de bepaalde bevoegdheid is wel gekoppeld aan de competentie van de betreffende functionaris. Onderlinge uitwisselbaarheid tussen veiligheidsregio’s wordt hiermee geborgd.

In de bijlage zijn de functieprofielen van de geo-informatie medewerker CoPI en geo-informatie medewerker ROT opgenomen. Bij gebrek aan een landelijk vastgesteld kwalificatie dossier voor de geo-informatie medewerker is uitgegaan van de opleiding voor geo-informatie medewerker die wordt gegeven door het IFV.

Er is geen functieprofiel van de monodisciplinaire geo-informatie medewerker opgenomen omdat zijn/ haar competenties afhankelijk zijn van de eigen organisatie.