## Inleiding

Dit handboek plot is een onderdeel van het referentiekader netcentrische crisisbeheersing[^1].
In het referentiekader netcentrische crisisbeheersing staat beschreven dat de verschillende
eigen beelden binnen het totaalbeeld bestaan uit een tekstueel beeld en een geografisch
beeld. Dit handboek plot gaat nader in op het geografische beeld.

Het handboek Plot bestaat uit de drie onderstaande onderdelen:

### 1. Visie en doel van geo-informatie

In dit stuk staat het doel beschreven van geo-informatie en de visie hoe geo-informatie
bijdraagt aan de crisisbeheersing (voor de komende drie à vijf jaar).

### 2. Werkwijze voor het delen van geo-informatie
In dit stuk is de werkwijze beschreven die als landelijk kader dient voor geo-informatie
medewerker en geldig is voor de komende drie jaar. Bij het beschrijven van de werkwijze is
uitgegaan van succesfactoren / sleutelindicatoren (denk o.a. aan regievoering, etc.).

### 3. Operationele bijlagen

De volgende operationele bijlagen zijn opgenomen:
- Functieprofielen van de geo-informatie medewerker;
- Preparatieve geografische informatie;
- Verschillende soorten kaartlagen;
- Symbolenset;
- Het plaatsen en gebruiken van de Gasmal;
- Het werken met kaartlagen;
- Stamkaart plot.

### Doelgroep handboek plot

Het oogmerk van het handboek plot is om te komen tot een landelijk vastgestelde visie en
werkwijze voor het geografische beeld in LCMS. De doelgroep van dit handboek zijn alle
leden die te maken hebben met operationeel informatiemanagement. Daarnaast is vooral de
visie van belang voor leiding en coördinatie zodat deze een zicht hebben hoe een
geografisch beeld hun proces kan ondersteunen.

[^1]: Referentiekader Netcentrische Crisisbeheersing 2015, versie 2.0 6 juli 2015
