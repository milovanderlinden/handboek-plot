## 1.7 Plot organisatie

Binnen de crisisorganisatie kennen we verschillende rollen voor het opleveren van een
geografisch beeld, namelijk:

- monodisciplinaire geo-informatie medewerker;
- multidisciplinair geo-informatie medewerker;
- regie-voerend geo-informatie medewerker.

Deze rollen kunnen door één of meerdere functionarissen worden ingevuld, met uitzondering
van de regie-voerend geo-informatie medewerker dit kan er altijd maar één zijn en dit is
afhankelijk van de opschaling.

Een **monodisciplinaire geo-informatie medewerker** publiceert geografische informatie die
past bij een specifiek proces op de daarvoor bestemde kaartlaag. In figuur 3 staan deze
processen en daarmee de kaartlagen nader beschreven.

Een **multidisciplinair geo-informatie medewerker** wordt onder meer gevoed door de
monodisciplinaire geografische informatie en heeft vervolgens de mogelijkheid om
multidisciplinaire informatie toe te voegen aan het beeld. De monodisciplinaire geografische
informatie die multidisciplinair niet relevant is wordt in beginsel niet in de multidisciplinaire
kaartlaag gedupliceerd.

De **regievoerend geo-informatie medewerker** is degene die de regie-voerend
informatiemanager ondersteunt. Deze geo-informatie medewerker spreekt waar nodig de
overige geo-informatie medewerkers aan op hun verantwoordelijkheid hun eigen beeld
actueel te houden. Het eigen beeld van de regie-voerend geo-informatie medewerker dient
als geografische component van het situatiebeeld. Bij een GRIP 5 situatie zal er net zoals
voor het informatiemanagement ook een coördinerend geo-informatie medewerker moeten
worden aangewezen. Bij een GRIP rijk zal het LOCC regie voeren op het landelijke
geografische beeld.

De visie van het netcentrisch werken is dat de bronhouder van de informatie oftewel de
producthouder van zijn monodisciplinair geografisch eigen beeld, die dit zelf deelt middels
een daarvoor bestemd crisismanagementsysteem.

Hierbij kan de opmerking gemaakt worden dat de Veiligheidsregio hier haar eigen invulling
aan mag geven zolang men maar de **minimale inhoud** op het multidisciplinaire geografisch
beeld toont. Dit geldt mede voor de functionaris die belast is met het verzorgen van dit
geografisch beeld.

In de **stamkaart plot** is aangegeven worden welke informatie thuishoort op welke kaartlaag
(zie bijlage 3.9). Hiermee wordt een uniforme werkwijze bewerkstelligd in de
werkzaamheden van de geo-informatie medewerker t.b.v. rampenbestrijding en
crisisbeheersing.


#### Figuur 3. Thematische kaartlagen voor het geografisch beeld

![Thematische kaartlagen voor het geografisch beeld](images/fig3.png)
